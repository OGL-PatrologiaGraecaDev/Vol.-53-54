525
λατρεία ἡ Ἰουδαῖκὴ, ἴνα τὴν προσκύνησιν ἀποδῷ τῷ
Δεσπότῃ. Καὶ ἐπειδὴ ἐπλήρωσε τὸ ποθούμενον,
Ὺποστρέφων, φησὶ, καὶ καθήμενος ἐπὶ τοῦ ἂρ-
ματος αὺτοῦ ἀνεγίνωσκεν.
β’. Εἶτα ἐπιστὰς ὁ Φίλιππός φησι πρὸςαύτὸν. Ἀρά
τε γινώσκεις ᾰ ἀναγιγὼσκεις; Εἶδες ψυχὴν μεμε-
ριμνημένην, οὐκ εἰδυῖαν μὲν τά ἐγκείμενοι, ἐχομένην
δὲ τῆς ἀναγνώσεως, καὶ ποθοῦσαν ἐπιτυχεῖν τοῦ
ὁδηγοῦντος διδασκάλου ; Καὶ γὰρ εὐθέως ὁ ἀπόστολος
διὰ τῆς ἐρωτήσεως διεγείρει αὐτοῦ τὸν πόθον” ὅτι
γὰρ ἄξιος ἦν τυχεῖν τοῦ ὀδηγοῦντος πρδς τὴν τῶν
ἐγκειμένων κατανόησιν, αὐτὴ ἡ ἀπόκρισις τοῦ ἀν-
δρὸς δηλοῖ. Τοῦ γὰρ ἀποστόλου εἰπόντος,⁷Αρά γε γι-
νώσκεις; καὶ μετὰ εὐτελοῦς σχήματος προσιόντος,
οὐκ ἐδυσχέρανεν, οὐκ ἠγανάκτησεν, οὐκ ἐνόμισεν
ὑϐρίσθαι, ὂ πολλοὶ τῶν ἀνοήτων πάσχουσι, καὶ
πολλάκις αἱροῦνται ἐν διηνεκεῖ ἀγνοίᾳ τυγχάνειν,
αἰσχυνόμενοι τὴν ἄγνοιαν ὁμολογῆσαι, καὶ παρὰ τῶν
διδάξαι δυναμένων μαθεῖν. Ἀλλ’ οὗτος οὐδὲν τούτων
πέπονθεν · ἀλλὰ μετὰ πάσης ἐπιεικείας καὶ εὐλαϐείας
τὴν ἀπόκρισιν ποιεῖται, δεικνὺς αὐτοῦ τῆς ψυχῆς τὴν
κατάστασιν, καί φησι· Πῶς γὰρ ἂν δυναίμην, ἐὰν
μή τις ὀδηγήσῃ Iw; Καὶ οὐ μόνον ἁπεκρίνατο μὲν
μετ’ ἐπιεικείας, παρέδραμε δὲ , ἀλλὰ μᾶλλον τῶν
οἰκείων τρόπων ἐνδεικνύμενος ¹ἡμῖν τὴν ἀρετὴν. ταῦτα
εἰπὼν παρεκάλεσεν ὀ δυνάστης, ό βάρϐαρος, ὁ ἐπ’
ὀχήματος φερόμενος τὸν εὐτελῆ φαινόμενον, τὸν ἀπὸ
τῆς ἐσθῆτος εὐκαταφρόνητον, ἀναϐάντα καθίσαι σὺν
αὐτῷ. Εἶδες ψυχῆς προθυμίαν; εἶδες εὐλαϐείας ἐπί-
τασιν ; εἶδες βαρϐάρου γνώμην φιλόθεον, πῶς ἐπλή-
ρου ἐκεῖνο τὸ παρὰ σοφοῦ τινος εἰρημένον· Ἐὰν
ιδῃς συνετὸν, ὄρθριζε πρὸς αὐτὸν , καὶ βαθμοὺς
,θυρῶν αὐτοῦ ἐκτριϐἐτω ὀ ποῦς σου ; Εἶδες πῶς
δικαίως οὐ περιὼφθη; εἶδες πῶς δικαίως άπὴλαυσε
τῆς ἄνωθεν προνοίας εἶδες πῶς οὐδὲν ἐνέλιπε τῶν
ὀφειλόντων παρ’ αὐτοῦ είσενεχθῆναι; Διά τοῦτο λοι-
πὸν ἐπιτυχὼν τοῦ διδασκάλου, ἐμάνθανε μετά ἀκρι-
ϐείας καὶ τῶν ἐγκειμένων τὴν δύναμιν, καὶ ἐφωτί-
ζετο τὴν διάνοιαν.
Ἴδετε ὅσον ἐστὶν ἀγαθὸν τὸ μετὰ προσοχῆς καὶ
σπουδῆς την ἀνάγνωσιν ποιεῖσθαι τῶν θείων Γρα-
φῶν; Διὰ γὰρ τοῦτο καὶ τὴν κατά τὸν βάρϐαρον τοῦ-
τον ίστορίαν εἰς μέσον ὑμῖν παρήγαγον, ἵνα. μὴ
ἐπαισχυνθῶμεν ἅπαντες ζηλωταὶ γενέσθαι τοῦ Δί-
θίοπος, τοῦ εὐνούχου, τοῦ μηδὲ ἐν ὁδοιπορία τῆς ἀνα-
γνώσεως ἀμελοῦντος. [552] Ἱκανὸς γὰρ οὗτος ὁ
βάρϐαρος ἅπασιν ἡμῖν διδάσκαλος γενέσθαι, καὶ τοῖς
τὸν ἰδιωτικὸν βίον ἑπανῃρημένοις, καὶ τοῖς ὲν στρα-
τιᾷ κατειλεγμένοις , καὶ ἐν περιφανείᾳ. τυγχάνουσι,
καὶ πᾶσιν ἁπαξαπλῶς οὐκ ἀνδράσιν, ἀλλὰ καὶ γυ-
ναιξὶν, δσῳ καὶ διηνεκῶς οἶκοι διατρίϐουσιν, ἀλλὰ
καὶ τοῖς τὸν μοναχικδν βίον ἐπανῃρημένοις, ἵνα μαν-
θάνωσι πάντες, ὡς οὐδεὶς καιρὸς κώλυμα γίνεται
πρὸς τὴν τῶν θείων λογίων ἀνάγνωσιν, ἀλλά δυνατὸν
μὴ μόνον ἐπὶ οίκίας . ἀλλὰ καὶ ἐπ’ ἀγορᾶς βαδίζον-
τας. καὶ ὁδοιπορίαν ποιουμένους, καὶ ὲν συνουσία
πλειόνων τυγχάνοντας, καὶ πράγμασι συμπλεκομέ-
νους τῆς τούτων ἔχεσθαι σπουδῆς, ἵνα τὰ παρ’ ἐαυ-
τῶν είσφέροντες , ταχέως καὶ τοῦ ὁδηγοῦντος ἐπιτύ-
χωμεν. Ὀρῶν γάρ ἡμῶν ὁ Δεσπότης τὴν περὶ τὰ
πνευματικά ἐπιθυμίαν, οὐ περιόψεται, ἀλλὰ παρέξει
τὴν ἄνωθεν ἔλλαμψιν, καὶ φωτιεϊ ἡμῶν τὴν διάνοιαν.
Μὴ τοίνυν ἀμελῶμεν, παρακαλῶ, τῆς ἀναγνώσεως,
άλὶὰ κάν τε εἰδῶμεν τῶν ἐγκειμένων τὴν δύναμιν,

ΙΝ CAP. XIV GENES. ΙίΟΜΙΙ.. XXXV.
