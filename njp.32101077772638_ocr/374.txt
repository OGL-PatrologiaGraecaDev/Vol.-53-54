371
ὅπως αὖτζν καλέσεις, καὶ ὅτι πρὸς αὐτὸν τὴν διαθήκην
μου θήσομαι, καὶ οὐ τοῦτο μόνον, ἀλλά Καὶ τῷ σπέρματι
αὐτοῦ μετ’ αὐτόν. Εἶτα 6 φιλότιμος ἀεὶ ταῖς δωρεαῖς,
καὶ τὰς αἰτήσεις ήμῶν ἐκ πολλοῦ τοῦ περιόντος ὑπερ-
ϐαλλόμενος, ἐπειδὴ διανέστησε τοῦ δικαίου τὸ φρόνημα,
καὶ σχεδὸν εἰπεῖν, δι’ ῶν ὑπέσχετο νέον ἐκ γέροντος τὸν
πρεσϐύτην εἰργάσατο, καὶ τὸν νεκρὸν, ὼς εἰπεῖν, ὄντα
διὰ τῶν ῥημάτων ἐζωογόνηϐεν, ἐπιδαψιλευόμενος ταῖς
εὐεργεσίαις φησί· Καὶ ταῦτα ἆπερ ὑπεσχόμην εἰς ἔργον
ἄξω, καὶ μετὰ τούτου καὶ τὴν περὶ τὸν Ίσμαὴλ παρά-
κλησιν δεξάμενος ι. Ἐπήκουσα γάρ σου τῆς δεήσεως.
Καὶ εὐλόγηκα αὐτόν. Αῡξήσω αὑτὸν καὶ πληθυνῶ
αὐτὸν σφόδρα, σφόδρα. Δώδεκα ἔθνη γεννήσει, καὶ
δώσω αὐτὸν εὶς ἔθνος μέγα. Ἐπειδὴ γὰρ, φησὶ, σὺν
σπέρμα ἐστὶν, οὓτως αὐτὸν αὑξήσω, καὶ πληθυνῶ σφό-
δρα, ὡς δώδεκα ἔθνη ἐξ αὐτοῦ διαδοθῆναι. Τὰ μέντοι τῆς
διαθήκης τῆς ἐμῆς στήσω πρὸς Ἰσαὰκ, ὃν τέξεται
σοί Σιίρῤα εἰς τὸν καιρὸν τοῦτον, ὲν τῷ ἐνιαυτῷ τῷ
δευτέρῳ. Ὅρα μοι ἐνταῦθα, ἀγαπητὶ, ὅπως ἐν μιᾷ και-
ροῦ ῥοπῇ ό δίκαιος παντὸς τοῦ χρόνου τάς ἀμοιϐάς ἐκομί-
σατο. καὶ ἐπληροῦτο ἐκεῖνο τὸ παρὰ τοῦ Χριστοῦ τοῖς
μαθηταῖς εἰρημένον, δτι ’Ὅστις ἂν καταλίπῃ πατέρα
ἢ μητέρα, ἣ οὶκίαν ἢ ἀδελφοὺς διὰ τὸ ὄνομά μου,
καὶ ἐνταῦθα ἑκατονταπλασίονα λήψεται, καὶ ζωὴν
αἰώνιον κληρονομήσει. Ἐννόησον γάρ μοι τδν δίκαιον
τοῦτον, ἐπειδὴ ἑτοίμως ὑπήκουσε τῷ προστάγματι τοῦ
Δεσπότου, καὶ καταλιπὼν τὴν οἰκείαν πατρίδα προ-
ετίμησε τὴν ἀλλοτρίαν τῆς ἐνεγκούσης, ὅπως κατὰ μι-
κρὸν πολλὴν τὴν ὑπομονὴν ἐπιδειξάμενος, καὶ εἰς ἄκραν
ἀρετῆς κορυφὴν ἀνελθὼν, οὕτω περίϐλεπτος γέγονε
καὶ περιφανὴς, ὡς τῷ πλήθει τῶν ἄστρων τοὺς ἐξ
αὑτοῦ τεχθέντας παρισωθῆναι. Τάχα εί τις εὐγνω-
μόνως βουληθείη συνιδεῖν, οὐ μόνον εἰσὶν ἑκατονη
ταπλασίονα, ἃ ό δίκαιος οὗτος ἐκομίσατο ἐνταῦθα,
ἀλλά καὶ μυριοπλασίονα. Εἰ δὲ ἐνταῦθα τοσούτων ἠξιώ-
θη, τίς ἂν λόγος παραστῆσαι δυνήσεται τῆς ἐκεῖ [407]
ἀπολαύσεως τὴν λῆξιν; Μᾶλλον δέ, ὡς οἷόντε, καὶ τοῦτο 6
λόγος δείξαι δυνήσεται. Ὀταν γὰρ ἀκούσῃς, ὃτι πάντες
οἰ δίκαιοι ἐξ ἐκείνου μέχρι νῦν, καὶ μέχρι τῆς συντελείας
αὐτῆς, εὐχῆς ἔργον ποιοῦνται είς τοὺς κόλπους τοῦ πα-
τριάρχου καταντῆσαι, ποίαν ἑτέραν μείζονα ταύτης τι·
μὴν παραστῆσαι δυνήσῃ ; Εἶδες οἷόν ἐστιν ὑπομονὴ, ὅσον
ἐστὶν ἀρετή, ὅσον ἐστὶ τὸ εἶναι φιλόθεον, καὶ πολλὴν εὐ-
γνωμοσύνην ἐπιδείκνυσθαι περὶ τὰς τοῦ Δεσπότου εὐερ-
γεσίας; Ἐπειδὴ γὰρ κατὰ καιρὸν τὰ παρ’ ἑαυτοῦ εἰσ-
έφερεν, εὐχαρίστως πάντα δεχόμενος, καὶ τὰ χρηστά καὶ
τὰ ἐναντία, διξ τοῦτο ό φιλάνθρωπος Θεὸς τελευταῖον
ἁπάντων τὸ κεφάλαιον τῶν ἀγαθῶν, καὶ ὅπερ μάλιστα
ό δίκαιος ἐπεθύμει. τοῦτο αὐτῷ ἐχαρίσατο. Σκόπει γὰρ
πῶς ἐν είκοσιτέσσαρσιν ἐτεσιν ἐϐασάνιζε τοῦ δικαίου τὴν
ἀρετήν. Ἡνίκα γὰρ ἐξῆλθεν ἀπὸ τῆς Χαρρὰν ὑπακού‹
σας τῷ τοῦ Δεσπότου προστάγματι, ἐϐδομήκοντα πέντε
ἦν ἐτῶν, φησι· νυνὶ δὲ, ὅτε ταῦτα ἧκουσεν, ἐκατοστοῦ
λοιπὸν ἦν ἔτους ἐπιϐάς.
γ’ .Ταῦτα ἀκούοντες, ἀγαπητοὶ, παιδευώμεθα πολλὴν τὴν
ὑπομονὴν ἐπιδείκνυσθαι, καὶ μηδέποτε ἀλύειν, μηδέ ναρ-
κᾷν πρὸς τούς τῆς ἀρετῆς ἱδρῶτας, ἀλλ’ εἰδέναι ὅτι φι-
λότιμος ὣν καὶ μεγαλόδωρος 6 Δεσπότης ὁ ἡμέτερος, ἀντὶ
μικρῶν πόνων μεγάλας ἡμῖν ἀποδίδωσι τὰς ἀμοιϐὰς, καὶ
οὐ μόνον ἐν τῷ μέλλοντι τὰ ἀθάνατα ἀγαθὰ ταμιευόμε-
νος, ἀλλά καὶ κατὰ τδν παρόντα βίον παραμυθούμενος
ἡμῶν τῆς φύσεως τὴν ἀσθένειαν, πολλάς φιλοτιμεῖται
τὰς δωρεάς. Ἐπεὶ καὶ ὁ πατριάρχης οὗτος οὐκ ὀλίγα ἐν

³ Multo malim cum Coisl. legere δέξομαι. Ευιτ.
