τούτων γενομένων, 6 ἐξ αὖτοῦ τεχθεὶς, ό Κάῖν λέγω,
δρῶν ἐν ὀφθαλμοῖς τοῦ πατρὸς τὴν ἐκ τοῦ παραδείσου
ἐκϐολὴν, τῆς δόξης ἐκείνης τῆς ἁφάτου τὴν ἔκπτωσιν,
τῆς κατάρας ἐκείνης τὸ μέγεθος τῆς λεγούσης, Γῆ εί,
καί εἰς γῆν ἀπελεύσῃ, οὐδὲ οὕτως ἐσωφρονίσθη, ἀλλὰ
μείζοσι κακοῖς ἑαυτὸν περιέπειρεν · εἰ μὴ εἶδε τὰ είς τὸν
πατέρα γεγενημένα, ποῦ οὐκ ἃν μανίας ἤλασες Καὶ
τὸ δὴ θαυμαστὸν, ὃτι καὶ αὑτὸν τὸν τὰ τοιαῦτα ἡμαρτη-
κότα καὶ τῷ ἐναγεῖ φόνῳ τὴν δεξιὰν μολύναντα τι μωροῦ-
μενος, φιλανθρωπία τὴν τιμωρίαν ἐκέρασε.
β’. Καὶ ἴνα μάθῃς ἐκ τῶν εἷς τοῦτον γεγενημένων τῆς
ἀγαθότητος τοῦ Θεοῦ τὸ μέγεθος, ἡνίκα μὲν εἰς αὑτὸν
ὕϐρισε, καὶ τὴν θυσίαν μέλλων προσάγειν πολλὴν τὴν
καταφρόνησιν ἐπεδείξατο, οὐκ ὀρθῶς διελὼν, ἀλλ’ ἁπλῶς
καὶ ὡς ἔτυχε τὴν προσαγωγὴν ποιησάμενος. οᾶδέν πρὸς
αὐτὸν εἶπε βαρὺ οὐδὲ ἐπαχθές · καίτοι γε τὸ ἁμαρτηθὲν
οὺ τὸ τυχὸν ἦν, ἀλλὰ καὶ σφόδρα μέγα. Εἰ γὰρ ἀνθρώ-
πους τοὺς ὁμογενεῖς οί τιμᾷν βουλόμενοι, τῶν πρωτείων
καὶ τῶν ἐξαιρέτων αὐτοῖς παραχωροῦσι, κακ;ῐνα προσ-
άγειν σπουδάζουσιν, ἂ μάλιστα πάντων αὐτοῖς τιμιώτερα
εἶναι δοκεῖ’ ἄνθρωπον δὲ (vim καὶ Θεῷ προσάγοντα
πῶς οὐκ ἐχρῆν τὰ τιμιώτερα καὶ ἐξαίρετα προσάγειν;
Τοσοῦτον τοίνυν αὑτοῦ ἁμαρτόντος , καὶ τοσαύτην ἐπι-
δειξαμένου τὴν καταφρόνησιν, οὐκ ἁπῄτησε δίκην, οὐδὲ
τιμωρίαν ὑπὲρ τῶν γεγενημένων εἰσεπράξατο, ἁλλ’ ὡσα-
νεὶ φίλος φίλῳ μετὰ πάσης ἡμερότητος διαλεγόμενος
οὕτω διελέχθη λέγων · ’Ήμιιρτες, ὴσύχασον. Μόνον τὸ
ἀμαρτηθὲν αὐτῷ ἔδειξε, καὶ συνεϐούλευσε μὴ περαιτέρω
προϐῆναι. Εἶδες ὑπερϐολὴν ἀγαοότητος; Ἀλλ’ ἐπειδὴ
ἐκεῖνος οὐ μόνον οὐκ ἐκέρδανέ τι ὲκ τῆς τοσαύτης ἀνεξι-
κακίας, ἀλλὰ καὶ τοῖς προλαϐοῦσι μείζονα προσέθηκε,
καὶ ἐπὶ τὴν σφαγὴν ἠπείχθη τοῦ ἀδελφοῦ, καὶ οὕτω μὲν
πολλὴν εἰς αὐτὸν ἐπιδείκνυται τὴν μακροθυμίαν, πυν-
θανόμενος πρότερον καὶ διδοὺς αὐτῷ τόπον ἀπολογίας ο
ἐπειδὴ δὲ ἐνέμεινεν ἀναισχυντῶν, τότε τὴν τιμωρίαν
ἐπάγει σωςρρονισμοῦ ἕνεκεν, πολλὴν καὶ αὐτὴν ἔχουσαν
μεμιγμένην τὴν παρ’ αὐτοῦ φιλανθρωπίαν.
Ὁρᾷς πῶς, ἡνίκα μὲν είς αὐτὸν ἥμαρτε, καὶ ἁμαρ-
τίαν οὺ τὴν τυχοῦσαν, ἀπεπέμψατο· ὅτε δὲ κατὰ τοῦ
ἁδελφοῦ τὴν δεξιὰν ὥπλισε, τότε καὶ τὴν ἐπιτίμησιν καὶ
τὴν κατάραν ἐδέξατο. Οὕτω νῦν καὶ ἡμεῖς ποιῶμεν, καὶ
μιμώμεθα’τὸν Δεσπότην τὸν ἡμέτερον · καὶ τὰ μὲν εἰς
ἡμᾶς ἁμαρτήματα παραπέμπωμεν, καὶ συγχωρῶμεν
τοῖς είς ἡμᾶς πλημμελοῦσιν · ὅταν δὲ εἰς τὸν Θεὸν συν-
τείνῃ, τότε δίκας ἀπαιτῶμεν. Ἀλλ’ οὐκ οἷδ’ ὅπως ἀπ-
εναντίας ἅπαντα διαπραττόμεθα, καὶ τὰ μὲν είς τὸν
Θεὸν διαϐαίνοντα ἁμαρτήματα οὐδὲ ὅλως ἐκδικεῖν σπου-
δάζομεν, ἂν δέ τι τῶν τυχόντων είς ἡμᾶς ἀμαρτηθείη,
τούτου σφοδροὶ γινόμεθα ἐξετασταὶ καὶ κατήγοροι, οὐκ
ειδότες 75L ταύτῃ καὶ μειζόνως καθ’ ἡμῶν μᾶλλον παρ-
οξύνομεν τὸν φιλάνθρωπον Δεσπότην. Ὅτι γὰρ ἔθος
[ειυ] τῷ θεῷτὰ μὲν εἰς αὑτὸν πολλάκις ἀποπέμπεσθαι,
τὰ δὲ είς τοὺς πλησίον γινόμενα ἁμαρτήματα, ταῦτα
μετὰ πολλῆς ἐκδικεῖν τῆς σφοδρότητος, ἄκουε τοῦ μὲν
μακαρίου Παύλου λέγοντος · El τις γυναῖκα ἔχει ἄπι-
στον, καὶ αὑτὴ συνευδοκεῖ οἰκεῖν μετ’ αὑτοῦ, μὴ
ἀφιέτω αὐτήν. Καὶ γυνὴ ει τις ἔχει ἄνδρα ἄπιστον,
καὶ αὐτὸς συνευδοκεῖ οίκεῖν μετ’ αὐτῆς, μὴ ἀφιέτω
αὐτόν. Εἶδες πόση ἡ συγκαταϐασιςς Κᾶν Ἕλλην ᾖ,
φησὶ, κᾶν ἄπιστος, καταδέχεται δὲ τὸ συνοικέσιον, μὴ
παραιτήσῃ. Καὶ πάλιν ' Κᾶν ἐθνικὴ τυγχάνῃ ἠ γυνὴ,
κᾶν ἄπιστος, ,βούλεται δὲ συνοικεῖν, μὴ ἀπώσῃ. Τί

IN CAP. Vlll GENES. HOMIL. XXVI
